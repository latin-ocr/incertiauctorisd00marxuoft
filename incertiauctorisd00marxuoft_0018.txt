De IV libris in
Vt uolumina
diuisis.

4 PROLEG OMENA.

uideatur, tamen ab Augustino inter praediuites censetur con-
fess. l. s. s. Hunc Romanianum eo libentius in illa sub-
scriptione agnoscimus quod nomen illud perrarum fuisse in
Africa inscriptionum silentium euincit: temporum denique
ratio concinit egregie et orthographia archetypi in uocabulis
qualia sunt lollius, aperte labdacismon ostendit Afrorum: qua
de re in capite de orthographia accuratius agetur. Tum hoc ,
inprimis considerandum est librorum ad Her. codicem omnium
uetustissimum H et famosum illum Laudensem scriptum esse
in Langobardorum terra ubi et Romanianus et Augustinus
illo de quo diximus tempore commorabantur: nimirum byblio-
thecas suas docti illi putandi sunt ex Afrorum terra illuc
asportasse.

Non illustrem quendam grammaticum sed hominem satis
indoctum et inscitum rhetoricam ad Herennium primum edi-
disse cum ex subscriptionis barbarie tum inde apparet quod
ille uidelicet librum parum accurate legit et pel-tractauit.
Quod si fecisset non opus illud quod quattuor constare libris
certum est in sex libros divisisset: quae diuisio inde a Pri-
seiano usque ad prima exemplaria typis impressa sola in usu
fuit et in omnibus libris manu scriptis in quibus omnino
aliqua librorum diuisio exstat etiamnunc dilucide cernitur,
Neque uero temere nec sine causa illam diuisionem fecisse
putandus est. Nam IV 13, 18 extrema ubi liber IV explicit
nonnulla deesse recte Schuetzius statuit primus quae non
casu quouis sed eo quod libri IV finis mutilatus erat per-
iisse consentaneum est. Atqui apparet fieri non potuisse
ut sex libelli tam exigui in singulos codices reducti fuerint
quos par erat uno omnes codice a librario comprehendi:
codex enim multorum librorum est, liber unius uolmninis
(Sueton. p.134‚8 R). Ergo illo quem modo diximus loco
non codicis sed uoluminis finis erat cuius ultima pagina
cum aliquo casu deleta aut discissa fuerit ea quae illic desi-
derantur uerba periere. Nam satis mirum est scriptorem
uolumen primum uoluisse esse paginarum 14 —- utar quo
commodius res intellegi possit editione Lipsiensi anni 1884
—- secundum 28, tertium 21, 51 quartum: apparet, opinor,
scriptorem librum quartum in tria distribuisse uolumina

