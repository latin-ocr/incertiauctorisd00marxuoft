PROLEGOMENA. 7

Her. non ignorasset, non solum singulis ad comparandum
locis usus esset sed omnino opus plenum et perfectum com-
mentario ornare maluisset quam fragmentum: quae eadem

omnia cadunt in Grillium commentatorem qui insequente

saeculo libros de inu. explanauit. Neque auctor carminis de
figuris apud Halmium RLM p. 63 qui exeunte saeculo IV
neque Iulius Rufinianus qui illus saeculi fere initio librum
perdoctum de figuris composuit (RLM p. 38 H CIL X 1125)
libro ad Her. IV usi sunt: nam quae hic p. 46 affert uerba
oratio libera quam Cornificius licentiam uocat ea aut ex Quin—
til. IX 2, 27 aut ex eodem quo Quintilianus usus est auctore
sumpta esse apparet. Sed Romae omnibus omnino tempori-
, bus librum a doctis adhibitum non esse iam antea pronun-
tiauimus.

Postquam Constantino auctore sedes imperii ad Graecos
translata est et sub Iuliano lege data prohibiti sunt Chri-
stiani litteraturam docere et oratoriam (Augustin. confess.
VIII 5 Oros. VII 30 Ammian. XXII 10, 7 Iulian. epist. 42)
mirum in modum studia in urbe iacebant cuius rei testi-
monium luculentum exstat illa quam supra laudaui Augu-
stini epistola l. s. p. 436: quo laetius in Graecia et in Asia
effloruerunt. Atque primus quidem quem Ciceronis libros
ad Her. nouisse certum est Hieronymus fuit Stridoneusis‚
qui eos bis laudauit ita ut non dubitem quin in bybliotheca
eius fuerint. Neque enim mirabimur nos illum potissimum
Ciceronis libros ad Her. modo inuentos iam possedisse cuni
quam immodice libris Tullianis operam dederit ex epist. 22
ad Eustochium cap. 30 satis intellegatur in qua cum magno
imbre lacrimarum sese per somnium a iudice diuino narrat
castigatum esse hac uoce: ‘Ciceronianus es, non Christianus,
ubi enim thesaurus tuus, ibi cor tuum!' In urbe Bethleem
circa finem saeculi IV non solum sacris scripturis uacabat
sed etiam saecularibus et praeceptor grammatices auctores
gentiles exponebat pueris: conf. OZoeckleri Hieronymus p. 156.
Memoratur autem primum in litteris Latinis rhetorica ad
Her. in praefatione commentarii in Abdiam prophetam anno
fere 395 scripta uol. VIA p. 361 Vallars. his uerbis: eDicit
et Tullius tuus adulescentulo sibi inchoata quaedam et rudia

Primus inter
doctos Hierony-
mus adhibuit
rhetoricam ad
Her.

