PROLEGOMENA. 13

fasciculus omnium ultimus: quaterniones numeris suis in—
- signiti sunt omnes. Fol. l-{omnino uacuum est, nisi quod
inscriptione Claudii Puteam· indicat cuius liber quondam fuerit.
Fol. 2r. prior pars uacua: medio incipit rhetorica ad Her.
inde a I 6, 97 explicit fol. 78 r. medio liber VI: quod reli-
quum est folii 78 caret scriptura. Inter fol. l et 2 uetusti
cod. unum ex alio cod. insertum est folium in quo exstat
libri I principium quod deest in mutilis omnibus manu saec.
XII uel XIII conscriptum et nobis plane inutile. Versus
habet in una quaque pagina XXIII in hac quoque re H
codicis similis. Con-ectus est ab homine perdocto saeculi IX
cuius passim scriptura uetusta deleta coniecturae conspiciuntur.
Deinde saeculo XIV uel XV alius quidam ex codicibus in-
tegris lacunas expleuit usus atramento uiridi. Nos correctores
recentiores istos nil moramur. Ne saeculi IX quidem cor-
recturas magni facimus: quas tamen littera Ρ2 adiecta ad-
hibebimus si quae similes lectiones ex codicibus integris
proferentur. Codicem in usum Orellii contulit JEscherus (conf.
Cicero edd. Orellius et Baiterus uol. I Turici 1845 p. V
Baiterus in ind. lect. in acad. Turio. habend. ann. 1844s5)‚
in usum Kayseri EMillerus: sed plures sunt quae falsae in
illis editionibus cod. Parisini lectiones adnotantur quam quae
rectae neque solum editores sed multos alios sicuti me ipsum
quondam in fraudem induxerunt et 111 errores lectiones cod.
Parisini perperam editae. Quippe nil curantes lectiones
erasas, coniecturas saeculi IX uel X uel XIV pro ueris et
genuinis uenditarunt et sententiam de illo codice et de reli-
quis ferendam plane conturbauerunt et impediuerunt. Veluti
II 23, 35 in uersu Plauti concastiyabo pro commerita noxia
Parisinus minime habuit commissa noxa quae in deterioribus
codd. inueniuntur et correctoris sunt, sed habuit comita noxia
id est commerita noxia: cod. H habet similia haec: {mitta
noxia. III 14, 25 uerbis continuandis uocem quoque meyero
oportet recte praebent codd. expleti Ε. Η habet. . . meyero
oportet, de Parisino quod tradunt eum habere illud imzyere
oportet ab editoribus probatum id falsum est: nam ἐπῆρεν-(3
correctoris est, manu prima scriptum fuit uyere praeposita
una littera quam r fuisse collatis aliorum codd. lectionibus

