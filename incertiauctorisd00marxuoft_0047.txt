PROLEGOMENA. 33

rhetoricorum i. e. libros de inu. - ad Herennium rhetorica —
de oratore -- oratorem ad Brutum -— Brutum de oratoribus
claris in fine mutilum, quia duae chartae abscissae erant:
conf. Heerdegenus Fleckeiseni annal. 131 p. 106. Qui codex
si medii aeui tempore doctis innotuisset non dubitandum est
quin non solum libros ad Her. sed etiam de oratore orato-
rem suppleuerint Brutum descripserint: si nobis esset super-
stes, forsitan solus praeter ceteros dignus esset qui editionis
fieret fundamentum. Sed neque apographon duorum illorum
scriptorum scilicet quae ‘habebantur' saec. XV factum esse
traditur neque Laudensis in edit. aliqua librorum de inu. uel
ad Her. adhibitus est. Itaque aliud quoddam exemplar quod
continebat scriptorum eorum quae in cod. Laudensi erant
partem priorem eodem ordine quo Laudensis inuentum esse
saec. fere XII statuemus. Nam codd. inde a saec. XII recen-
tiores omnes fere non sicuti illi uetustiores solam rhetoricam
ad Her. sed duo illa opera rhetorica eodem ordine quo Lau-
densis continent digesta: quod non uidetur casu factum esse.
Bybliopola igitur quidam saec. IV uel V editionem quinque scrip-
torum rhetoricorum Ciceronis confecerat cuius editionis totius
apographon ille fuit Laudensis‚ dimidiatae codex ille ignotus
unde saec. XII lacunae librorum ad Her. sunt suppletae ini-
tium additum uitia multa correcta. Neque ego quidem recu-
sabo quominus quis censeat iam Hieronymo qui l. p. 8 s. quat-
tuor scripta priora continuo enumeret talem editionem praesto
fuisse: Priscianum eam habuisse in manibus ideo ueri simil-
limum quod tria opera quae agmen ducunt saepissime usur-
pauit in exemplis adferendis, oratorem semel, nusquam Bru-
tum extremo loco positum praetereaque monendum Priscianum
quod supra p. 9 exposuimus unum Iocum eodem modo
legisse in suo exemplari corruptum quo hodie legitur in codd.
expletis. De quibus codd. iam pluribus erit agendum.
Codex igitur ille unde recentiorum codd, qui integrum
opus continent prooemio adiecto lacunisque expletis, numerus
ingens deductus est, mutilus fuit, H codicis simillimus, ex
alio illo cod. integro passim correctus et suppletus eodem
modo quo librorum de oratore codd. mutili saec. XV ineunte

suppleti sunt ex Laudensi integro qua de re conf. FEllendtius
Ad Herennium libri IV, ed. MARX. 3

De codicibus
expletis E

