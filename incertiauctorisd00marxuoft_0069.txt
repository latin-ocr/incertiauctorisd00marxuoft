PROLEGOMENA. 53

uetere illo cod. deperdito uidetur esse desumptus neque ad
libros ad Her. tamquam recentes et nouos ut qui denuo
saec. XII inuenti sint pertinere eum nunc crediderim sed a
doctis saec. XIII ineunte eum excogitatum esse probabile
est qui primam rhetoricam ueterem, secundam nouam appel-
lari elegantius arbitrarentur. Utramque rhetoricam nouit
etiam Dantes poeta qui in libro de monarchia II cap. 5
p. 51, 11 edit. Witte scribit: ‘Propter quod bene Tullius in
prima rhetorica: Semper, inquit, ad utilitatem reipublicae
leges interpretandae sunt': conf. de inu Ι 38, 68. Et in epi-
stola ad Cangrandem cap. XIX: ‘Propter primam partem
notandum, quod ad bene exordiendum tria requiruntur, ut
dicit Tullius in noua· rhetorica, scilicet ut beneuolum et
attentum et docilem reddat aliquis auditorem: et hoc maxime
in admirabili genere causae, ut ipsemet Tullius dicit’: conf.
de inu. I 15, 20. 21. Sed in titulo operis errauit poeta.
Neque enim prima rhetorica noua appellatur sed secunda,
i. e. rhetorica ad Her.: quo errore sese utramque bene nosse
satis dilucide significauit. Neque uero soli Italici librum
perutilem in linguam uernaculam uertere conati sunt sed
etiam Byzantini eum suum uolebant fieri eodem fere tempore
Graece uersum. Quos inprimis delectauit artis mnemonicae
monumentum egregium et singulare quod in libro III ad
Her. seruatum est cuius simile neque litterae Latinae neque
Graecae omnino praeterea poteraut suppeditare. Quare By-
zantinus aliquis siue is Maximus Planudes siue Thomas
Gazes siue alius quis fuit libri III partem illam quae est
de memoria inde a cap. 16 usque ad exitum libri in Grae-
cum sermonem transtulit: conf. CKrumbacherus Geschichte
der byzant. Litteratur 1891 p. 250 Paulyi Realencyclop. s. u.
Planudes. Nihil uero peruersius factum est, quam quod
Graeca illa uersione editores usi sunt ad Latini auctoris
uerba corrigenda aut emendanda. Nam usus est Graecus
ille codice classis E nostris non meliore: quae non intellexit,
ea ex sua sententia constituit aut parum religiose mutauit.
Veluti pro aedibus paganorum posuit βωμόν 16,29, 19,32
tricenum confudit cum trinum quod ineptissime editt. resti-
tuerunt nonnulli, denique uerba 20, 33 medico testiculos arie-

