PROLEGOMENA. 67

Quae secuntur operum omnium editiones Dionysii LAMBINI
Parisina a. 1566 Alexandri Scoti Lugdunensis a. 1588 quae
mihi praesto non est Iani Guilelmii Iani GRUTERI Hambur-
gensis a. 1618 quam iterauit Iacobus Gronouius Lugduni
1692 Io. Augusti Ernestii Lipsiensis a. 1737 ex eis longe
plurima bona in libros ad Her. contulit Hamburgensis Gru-
teri propter codd. copiam qui editori praesto erant. Ianus
enim Guilelmius Lubecensis itineribus per Galliam Belgium
Germaniam factis plurima exemplaria contulerat cuius sche-
dis usus Gruterus praeterea sex codd. Palatinis instructus
haud pauca menda plerumque ex manuscriptorum auctoritate
sustulit infestus Lambino quem passim acerbe castigat.
Lambino nonnullas interpretationes et lectiones bonas suppe-
ditarant Turnebi aduersaria a. 1564 Parisiis edita ueluti pri-
mus IV 54, 68 Thasi cum Turnebo ex cod. Memmiano ille
restituit ubi antea Tarsi legebatur: quod IV 30, 41 coniecit
par certatio a Grutero spretum id auctore Graeco adlato l. s,
confirmauimus. Quos codices laudat Lambinus eos nobis
praesto non esse aegre non ferimus sicuti Gruteri Palatinis
Gronouii Mediceis Ernestii Lipsiensi aliis facile possumus
carere. Scripturam continuam in capita primus diuisit Gru-
terus contemnens paragraphorum uel sectionum diuisionem
quae facta erat in Scoti editione: utramque diuisionem satis
incommodam in libris ad Her. prima exhibet Gronouiana
quam ut uulgatam secuti sunt editores posteriores omnes.
Praeterea obelo usus est Gruterus omnium fere primus ueluti
ad exitum libri IV cap. LVI qui iam Angelum Decembrium
offenderat (conf. Burmanni praef. p. XXIII) haec adnotat
p. 241: â€˜Non agnosco aliquot sequentibus periodis Cornifi-
cium. Et mirum est nisi tota haec recapitulatio sit magi-
stelli alicuius triuialis annumerantis minima maxima disci-
pulis suis? Qua in re omnes editores eius iudicium secuti
sunt. Neque tamen etiamsi his uerbis sese Cornificii opus
illud esse arbitrari significaret inscriptionem Lambini eIncerti
auctoris seu ut doctis quibusdam uidetur Cornificii rhetori-
corum' e. q. s. ausus est commutare: quod ne Victorius qui-
dem fecit in edit a. 1537 p. 1 et praef. fol. 211. neque Gro-

nouius. Magnam deinde et copiosam utriusque rhetoricae
5*

