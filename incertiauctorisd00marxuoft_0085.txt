PROLEGOMENA. 69

torum. Sed codd. b et P collationes — illum ipse coutule-
rat, huius lectiones aliis debebat —- neglegentissimae fuere
multosque sicuti me induxerunt in graues errores nec iniuria
queruntur de obscuritate Kayserianae PLangenus Philolog.
XXXVI p. 483 alii. Sed ego quidem nolo inuehi in uirum
egregium maleuolorum et fortunae inuidia quondam oppres—
sum neque illi detrahere ausim his uerbis haerentem capiti
cum multa laude coronam quam ei HUseneri pietas nuper
imposuit. Laudandus est inprimis propter commentarium
utilem et commodum, in emendandis uerbis saepe felix, in
praefatione qua cum Victorio Turnebo Lambino Grutero
librum Cornificio uindicauit multis persuasit iu quibus me
quoque quondam fuisse haud pudet referre. Post Gruterum
et Schuetzium obelo usus est et abusus est plurimum in
libri recensione quia neque hic neque illi naturam eius et
compositionem satis perspexerant. Praeterea libri ad Her.
denuo editi in Ciceronis rhetoricis ab eodem Lipsiae 1860
ex officina BTauchnitzii‚ a Guilelmo Friedrichio Lipsiae iu
aedibus BGTeubneri 1884. Haec habui quae de fatis libro-
rum ad Her. et de studiis per XV saecula iu eis collocatis
dissererem. Quo facto ad quaestionem illam de auctore
librorum ad Her. accedamus.

Nihil profecto uidetur dulcius esse philologis et criticis Dehbriauctm,
quam librum qui antiquitus falso uindicaretur auctori in sui
patris et domini reuocare potestatem docta argumentatione.
Ita grammatici antiqui nonnullis orationibus quae inter De-
mosthenicas edebantur nouos indagauerant auctores ueluti
Hegesippum Dinarchum, Petrus Victorius rhetoricae ad Ale-
xandrum Anaximenem, librorum ad Her. Cornificium secutus
Regium auctorem esse statuit, patrum nostrorum memoria
Boeckhius librum de rep. Atheniensium Critiae uindicauit,
Naekius Pseudouergiliana illa Catoni, nuper Protagoras Gor-
nutus Asinius Polio suos sibi inuenerunt libros. Qua in re
illud potissimum mirandum est, quam paucis illi de nouis
suis auctoribus persuaserint. Atque Cornificii quidem nomen
ea potissimum de causa recte uidebatur inuentum esse, quod
non uno sed pluribus locis Quintilianus non singula uerba
sed tota enuntiata Cornificii alicuius adfert quae in libris

