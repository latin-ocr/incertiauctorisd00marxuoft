70 PROLEGOMENA.

ad Her. inueniuntur omnia. Ego quia omnes Cornificii locos
in editione ad uerbum exscripta attuli, relego lectores ad
IV 14‚20. 15, 22. 18, 25. 19‚21. 22, 30. 25, 35. 2240. 36‚48.
Sed illi qui arbitrantur Quintilianum adhibuisse rhetoricam
ad Her. uehementer errant. Quorum in numero ego quoque
antea fui quam utrumque scriptorem penitus noueram: quo
facto abieci illam sententiam Berl. Philolog. Wochenschrift
1890 p. 1008 eadem usus argumentatione qua nunc utor
cuius fundamenta postea inueni iam a ueteribus iacta ueluti
a Ioanni Mario Mattio Brixiano in opinionum libris Alexan-
driae Statiellae editis anno 1598 p. 165 seqq. Neque uero
Schuetzii probauerim argumentationem qui haec profert praef.
p. XLI: eEtenim Quintilianus non minus errare potuit,
hos libros Cornificio tribuens, quam Priscianus eos Ciceroni
assignans', sed his duabus de causis illum Cornificii librum
a Quintiliano adhibitum rhetoricam ad Her. non esse censeo:

Primum aut oculi mihi caecuttiunt aut nusquam Quin-
tilianus locum quendam adtulit Cornificii qui legatur in
libris ad Her. I Π III: ne eorum quidem quae libro IV cap.
1—12 praecepta leguntur de characteribus dicendi de bar-
barismo de compositione Quintilianus aut similia aut paria
protulit sub Cornificii nomine: quod ex eis quos supra ex-
scripsi numeris et ex cuiusuis editionis Quintilianeae indice
facile discere licebit. Quare omnes eiusmodi suspiciones
qualem Kayserus praef. p. VIII adn. 5 probauit cum diceret
refutari praeceptum illud ad Her. Ι 10,17 prolatum a Quin-
tiliano IV 5, 3 ubi legitur: ‘quapropter ne illos quidem pro-
bauerim qui partitionem uetant ultra tris propositiones ex-
tendere’ ab eis qui caute et diligenter iudicant prorsus erunt
abiciendae. Cane dicas Quintilianum parum accurate usum
esse Cornificio: quem quam accuratissime edidicerat. Nam
libro V cap. 10 ubi (le argumentis agit non commeminit libri
Π ad Her. in quo argumentationes tractantur, sed figurae
alicuius quae ad Her. IV 18, 25 contrarium appellatur quod
ex ἐνθύμημα Graecorum conuersum est. Tamen satis con-
stat ueteres priore parte librorum quos exscribebant magis

usos esse quam posteriore aut exitu nec Quintilianus ab hac
consuetudine alienus.

