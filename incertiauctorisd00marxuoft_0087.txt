PROLEGOMENA. 7 1

Deinde Quintilano Cornificius ille minime est artis scriptor
siue τεχνογράφος, sed scriptor περὶ σχημάτων siue de figuris
neque componi solet cum Hermagora Apollodoro Theodoro sed
cum Rutilio Caecilio Dionysio. Veluti IX 3, 89 ubi de figuris
agitur haec legimus: ‘Haec omnia copiosius sunt exsecuti qui
non ut partem operis transcurrerunt sed proprie libros huic
operi dedicauerunt sicut Caecilius Dionysius Rutilius Corni—
ficius Visellius aliique non pauci.9 Et 98: ‘Adicit his Caecilius
περίφρασιν de qua dixi, Cornificius interrogationem e. q. s.
Item Rutilius praeter ea quae apud alios quoque sunt, παρ· ,
ομολογίαν’ e. q. s.: conf. 91. Atqui in libris ad Her. prae-
cepta de figuris pars operis sunt sicuti in Quintiliani institu-
tione neque librum IV totum continent sed duas tantummodo
partes neque omnino ampliora sunt aut locupletiora quam
Quintiliani praecepta. Itaque Cornificii illius opus simile
erat atque illud Rutilii quod habemus et Caecilii quod ex
Tiberio et Alexandro qui item proprie huic operi libros
dedicauerunt qui etiamnunc exstant fere restituere licebit.
Atque nequis dicat ex eis quae supra p. 4. 5 disputaui facile
posse statui Quintilianum duo extrema tantum totius operis
habuisse uolumina, hoc addo posse ne eis quidem integris usum
esse Quintilianum: nam quae ad Her. IV 31, 42—35‚ 47 ex-
stant praecepta (le tropis adiectis exemplis, eorum similia ex
illo Cornificio nusquam profert Quintilianus ubi de tropis
egit. Itaque rectissime illum scriptorem dixit περὶ σχημάτων.

Haec duo argumenta cum per se sola nonnihil ualeant,
inter se coniuncta et firmissima et grauissima omnium esse
concedendum est. Ex eis quae Quintil. III 1, 21 posuit:
‘Scripsit de eadem materia non pauca Cornificius, aliqua
Stertinius, nonnihil pater Gallio, accuratius uero priores
Gallione Celsus et Laenas et aetatis nostrae Verginius, Pli-
nius, Tutilius’ id certe efficitur cum eis qui artes totas com-
posuerunt copiose et accurate quales sunt Plinius Celsus
Verginius non consociari Cornificium, sed cum eis qui
non pauca, aliqua, nonnihil de rhetorica conscripserint.
¹Usus autem est Quintilianus Cornificii libro de figuris eo
quo solent antiqui pacto: nam longe plurima exscripsit ex
priore eius parte in qua σχήματα λέξεως erant, ad finem

