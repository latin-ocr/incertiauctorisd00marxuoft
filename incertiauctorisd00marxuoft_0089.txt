PROLEG OMENA. 7 3

est Quintilianus minime illum quidem fuisse rhetoricam ad ‚
Herennium sed librum de figuris compositum qualem com-
posuere Tiberius Alexander Rutilius Aquila Iulius Rufinianus
alii. Cornificii autem liber de figuris conscriptus est post
rhetoricam ad Her. Nam in adnominationis et traductionis
doctrina ueterem et genuinam doctrinam scriptor ad Her.
protulit, ille nouam quandam et male mutatam: in reliquis
fere ad uerbum alter cum altero consentiunt. Neque uero
inde efficitur Cornificium auctorem rhetoricae ad Her. fuisse:
quod nec probari potest certis rationibus nec omnino pro-
babile est. Absurdum enim est statuere et absonum eum qui
in totius operis transcursu satis abundanter et copiose de
figuris egerit eandem rem eodem ordine eisdem uerbis eisdem
additis exemplis retractauisse: qua opus omnino non erat re-
tractatione neque ille crambes repetitae conuicium effugisset.
Neque uero inuentorem sese esse huius doctrinae de figuris
scriptor ad Her. aut IV 7, 10 aut alibi pronuntiauit neque
sese primum nomina Graeca conuertisse l. s. testatus est
neque si hoc fecisset, nos crederemus: qua de re infra 111
capite quod est de fide scriptoris ad Her. agetur pluribus.
Sed ipse ille consensus utriusque operis magni pretii erit ad
librorum ad Her. indolem et naturam recte aestimandam:
qui nullo pacto poterit explicari nisi utrumque scriptorem
praeceptoris eiusdem sermones uel dictata in commentariolos
suos rettulisse statuemus.

Ergo quis auctor fuerit librorum ad Her. nos omnino
nescimus. Schuetzium uero qui M.Antonium Gniphonem in-
uenit auctorem — quidni Ateium Philologum‘? interrogat
HGraffius Mel. Greco-Rom. Π p. 320 —- et ACvanHeusdeum
qui L.Aelium Stilonem commendauit in disquisitione de L.Aelio
Stilone Traiecti ad Rhenum 1839 edita eos nos pluribus
non refutabimus ueriti ne bybliopola paginas et cartam de-
neget disputationibus superuacaneis.

Neque minor sane difficultas quam illa quae est inD⁰}jg}¹¹1‘³102{³'-²f³³
auctore inueniendo exstat in libri titulo restituendo: nam
ueterem inscriptionem operis una cum auctoris nomine anti-
quitus periisse summopere probabile est. Nihil uero huc
pertinent eiusmodi nomina qualia ex comparatione librorum

