89 PROLEGOMENA.

Apollonii syntaxin. Praecepta autem quaedam aut doctrinam
rhetoricam homines Romani numquam nouarunt: ne rhetores
quidem, qui profitebantur, nedum pueri illi aut adulescentuli
qui commentariolos suos sedulo elucubrabant.

Quae modo de libris de inu. exposui, eadem omnia ca—
dunt in rhetoricam ad Herennium. De qua uix quicquam
potuit statui peruersius quam illud quod statuit van Heusdeus
scriptam eam esse ab Aelio Stilone sene, eruditissimo, Stoico,
nobilium fautore acerrimo: nam conscripta est ab adulescen-
tulo immaturo et satis indocto, in qua Stoici et dialectici
ridentur et contemnuntur, nobiles tantum non acerbissime

. impugnantur. Atque quoniam statim demonstrabitur eam

esse σχολικὸν ὑπόμνημα nos in libro tractando eadem ratione
qua supra usi sumus statuemus omnia praecepta illa arte
comprehensa 11011 scriptoris sed tradentis esse, rhetoris dico
Latini qui rursus minime tradiderit eam quam ipse inuenerit
doctrinam sed artis cuiusdam'Graeeae praecepta docuerit uer-
bis Latinis. Atque primum quidem librum illum σχολικὸν
esse ὑπόμνημα neque maturi sed adulescentis ingenii opus
multis locis clare apparet. Neque enim quisquam scriptorum
Latinorum similiter sese puerum adhuc esse significauit quam
ille ad Her. I 11,18 his uerbis: ‘Causarum constitutiones
alii quattuor fecerunt: noster doctor tres putauit esse non
ut de illorum quicquam detraheret inuentione sed ut osten-
deret id quod oportuisset simpliciter ac singulari modo do-
cere, illos distribuisse dupliciter ac bipertito.9 Fac M.Cice-
ronem in scripto aliquo haec ita posuisse: quodsi fecisset
scripta ea esse a Cicerone scholastico et admodum adule—
scentulo qui nihil nisi tradentis praecepta posset transscribere
uehementer decurtata quilibet facile iudicaret. Nam ea
quae praeceptor Latinus Graeca sua arte usus uberius 'sine
dubio de illa falsa partitione exposuerat, ea in libris ad
Her. nusquam leguntur. Idem IV 56, 69 sese nonnihil pro—
fecisse in rhetorica schola his uerbis scribit: ‘Nam et simul
libenter exerceamur propter amicitiam, cuius initium cognatio
facit, cetera philosophiae ratio confirmabit, et nobis non
diffidimus propterea quod et aliquantulum processimus, et
alia sunt meliora, quae multo intentius petimus in uita ut

