92) PROLEGOMENA.

dae repetitionis gratia sumerent aliud, quo idem intellegi
posset. Quod cum est puerile et cuiusdam infelicis operae,
tum etiam utile parum: turbam tantummodo congregat, ex
qua sine discrimine occupet proximum quodque.' Cuiusmodi
synonymorum collectiones tunc potissimum commodae erant
cum illa figura quae ad Her. IV 28, 38 interpretatio, apud
Graecos συνωνυμία appellabatur et exemplo solet probari ex
[Demosth.] contr. Philippi epistol. 3 desumpto, erat adhibenda:
praeterea in uno quoque enuntiato talis uariatio locutionum
et lepida et grata uidebatur, qua noster scriptor admodum
pueriliter utitur nec satis tecte et caute. Apud Graecos et
Telephi ὠκυτόκιον erat συναγωγὴ ἐπιθέτων εἰς τὸ αὐτὸ πρᾶγμα
ἁρμοζόντων πρὸς ἕτοιμον εὐπορίαν φράσεως secundum Suidam
s. u. Τήλεφος et Iulius Pollux conscripsit opus cui ὀνομα-
στικὸν ἐστὶ . . . τὸ ἐπίγραμμα, μηνύει δὲ ὅσα τε συνώ-
νυμα ὡς ὑπαλλάττειν δύνασθαι καὶ οἷς ἂν ἕκαστα δηλωθείη.
Apud Latinos Fronto rhetor M. Antoninum philosophum deli-
ciarum rhetoricarum commonefacit his uerbis p. 151 Naber:
‘nonne te tumultuaris quibusdam et lucratiuis studiorum
solaciis fulciebas, synonymis colligendis, uerbis interdum
singularibus requirendis, ut ueterum commata, ut cola syno-
nymorum ratione conuerteres’ e. q. s.: satis denique nota est
illa quae sub Ciceronis nomine fertur synonymorum συνα-
γωγή ad Veturium. Sed antiquissimum hoc genus studiorum
ct exercitationum fuisse inde efficitur, quod Pacuuius talem
συνωνυμίαν audacissime in poesin introduxit in uersibus
illis quae seruantur ad Her. II. 23,36: ‘Fortunam insanam
esse et caecam et brutam perhibent philosophi Saxoque in-
stare in globoso praedicant uolubili Id quo saxum inpulerit
Fors, eo cadere Fortunam azctzmzawt. Caecam ob eam rem
esse iterant, quia nihil cernat, quo sese adplicet3 Insanam
autem aiunt, quia atrox, incerta instabilisque sit, Brutam,
quia dignum atque indignum nequeat internoscere. Sunt
autem alii philosophi, qui contra Fortunam ozeyant Ullam
miseram in rebus esse, Temeritatem esse autumant? Quibus in
uersibus sex synonyma postquam consumpsit poeta, ad illud
quod ian] usurpauerat autumant rediit sicuti in rhetorica ad
Her. 1. s. ad illud quod primum posuerat demonstratum est redit

