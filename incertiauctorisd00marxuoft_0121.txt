PROLEGOMENA. 105

simum declamasse controuersias quales a rebus non ita pri-
dem gestis deductae erant: neque enim conturbatur nostra
argumentatio ea re, quod in libro IV in exemplo quodam
quod apud rhetores Latinos posterioris temporis tamquam
sollemne mansit in usu (conf. de Moravskius Zeitschr. f. d.
oesterr. Gymn. 1893 p. 97) Alexandri uirtutes laudantur et
Graeciae populi qui principatum et habuerunt et amiserunt
enumerantur 22, 31. 25, 34. Controuersiarum autem ueterum
argumenta ‘aut ex historiis... aut ex ueritate aut ex re
siqua forte recens accidisset' trahi esse solitas auctor est
Suet. de rhet. 1. Quare quoniam ad tempus libri accuratius
definiendum et ad ludi illius naturam et indolem recte intel-
legendam summi sint momenti, eas quae ex rebus Romae
gestis tractae sunt seruato temporis ordine hoc loco pro-
ponam collectas:

1) Accusatur Scipio Nasica quod sua manu Ti. Gracchum
interfecerit (anno 621fl33).

Ex hac controuersia superest illud fragmentum IV 55, 68
qudd tractauit HABochmannus de Cornifici . . . rerum Roma-
narum scientia Zwiccauiae 1875 p. 36 seqq. Rhetorem ex-
pressisse exemplar orationis alicuius quam et Cicero imitatur
ex adnotatione nostra poterit intellegi: res gestas ipsas ille
finxit et commutauit audacissime et impudentissime neque
alius locus magis idoneus ad demonstrandum quantopere a
rhetoribus obscurata sit historiae ueritas. Neque enim Ap-
pianus b. c. I 16 neque Plutarchus Ti. Gracch. 19 tradunt
quicquam de Tiberii caede a Nasica perpetrata: sed ille nihil
omnino de interfectore Gracchi memoriae prodidit, hic P.
Satureium et L. Rufum nominat solos qui Gracchum per-
cusserint neque dubitari potest utri maior fides sit habenda,
historico an rhetori. Accedit quod Nasicam quem haud multo
post Gracchi mortem senatus in Asiam miserit legatum ubi
obiit nemo potuit accusare: conf. Plut. l. s. 21, qui nihil tradit
nisi senatum accusationibus quae ἤδη . . . τῷ Νασικᾷ προανε-
σείοντο illa legatione oblata uirum populo inuisum subtraxisse.
Sed tempore Augusti ista rhetorum commenta in historiam
inducta sunt. Illo scilicet tempore quo rhetor Dionysius
Halicarnassensis nomina familiarum Albanarum quas enumerat

