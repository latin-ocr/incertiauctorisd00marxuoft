PROLEGOMENA. 115

Latinus discipulis dictaret, ad uerbum Graecum auctorem
secutus est: conf. quae adnotauimus ad IV 30, 41.

Auctor igitur rhetoricorum praeceptorum quae in libris
ad Her. Latine leguntur eorum in numero erat, qui Grae-
corum scripta compilare Latine uersa idem esse censuerint
atque noua omnino parere et gignere. Prae cuius impudentia
et fraude quam religiosi et diligentes putandi sunt Plautus,
Terentius, Afranius in prologis suis! Scilicet pulcherrime
cum illa prooemii libri IV insolentia et arrogantia conuenit
quod idem scriptor Ι 1, 1 inanem arrogantiam Graecorum
scriptorum increpat, Graecos sese corrigere debere et posse
castigare confidit ΙΙΙ 23, 38 lV 1, 1. 7, 10. Neque tamen
sui sibi peculatus praeceptor ille Latinus cuius doctrinam
scriptor ad Her. transscripsit non conscius fuisse putandus est.

Nihil enim magis mirabile est et inauditum, quam quod
in toto opere cuius et praecepta omnia et exempla plurima
ex Graecis scriptoribus sumpta sunt, scriptoris Graeci nomen
aliquod reperitur nusquam.

Quod ne credas casu factum esse, comparato Senecam
rhetorem, comparato libros de inu. in quibus nominantur Tisias
Corax Gorgias Socrates Isocrates Aristoteles Theophrastus
Aeschines Socraticus Xenophon Apollonius Hermagoras Euri-
pideS. Neque enim ulla re magis duorum operum natura
diuersissima intellegitur neque quisquam hac re cognita Cice-
ronem et scriptorem ad Her. ex eodem ludo profectos esse
atque ab eodem praeceptore institutos arbitrabitur. Nam
scriptoris ad Her. praeceptor rhetoricam Latinam ita docuit
ut Graecos scriptores omnino eiecerit et tamquam furca ex-
pulerit ex sua ciuitate.

At Ciceronis praeceptor nec Graecis litteris dignitatem
nec Graecis scriptoribus suam negauit gloriam, quorum ne
nomina quidem in suis sermonibus audiri Latinus ille rhetor
passus est. Cui scilicet homini Demosthenes Homerus Her-
magoras numquam uidentur uixisse: auctores laudari poterant
tantummodo Catones Crassi Ennii Caelii (IV 5, 7). Egregie
uero concinit cum hac proprietate scriptorum, quod supra
p. 104. 109 de controuersiis utriusque docuimus, quas apud

illum esse saepe Graecas et ex Graecorum uita et moribus
8³3:

