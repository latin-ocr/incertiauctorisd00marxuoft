PROLEGOMENA. 117

dire, tu lucem conspicere, tu in horum conspectum uenire
conaris? Crassus dixit in oratione contra Brutum apud
Cic. de or. II 55, 226: tTu lucem aspicere audes? tu hos in-
tueri? tu in foro, tu in urbe, tu in ciuium esse conspectu‘?'
Praeterea conf. quae passim adnotauimus in editione. > Quae
similitudines omnes repetendae erunt ex consuetudine discen-
tium et ex institutione oratoria. Cuius rei omnium clarissi-
mum exstat testimonium apud Cic. de or. I 34, 154, qui
Crassum haec inducit loquentem: ‘In cottidianis autem com—
mentationibus equidem mihi adulescentulus proponere solebam
illam exercitationem maxime, qua C. Carbonem . . . solitum
esse uti sciebam, ut aut uersibus propositis quam maxime
grauibus aut oratione aliqua lecta ad eum finem quem me-
moria possem comprehendere, eam rem ipsam, quum legissem,
uerbis aliis quam maxime possem lectis pronuntiarem. Sed
post animaduerti hoc esse in hoc uitii, quod ea uerba quae
maxime cuiusque rei propria quaeque essent ornatissima atque
optima, occupasset aut Ennius, si ad eius uersus me exer-
cerem, aut Gracchus, si eius orationem mihi forte proposuis—
sem’ e. q. s. Quo loco sane memorantur illae καθ’ ἡμέραν
γυμνασίαι quas Dionysius in epilogo libri de compos, uerb.
laudat. Apparet iam temporibus Gracchanis hoc exercendi
genus fuisse usitatum quod etiam postea commendat Quintil.
X 5, 5 et Fortunatianus RLM p. 122, 19 H qui metaphrasin
appellat qua sese exercet Demosthenes apud Plut. Demosth.
cap. 8. Qua ratione declamandi cum certe usus fuerit prae-
ceptor ille scriptoris ad Her. non potuit non accidere ut loci
in illo libro inueniantur ueterum oratorum simillimi.

Sed locus ille Ciceronis etiam hac de causa inprimis
considerandus est, quod ibi Ennium et Gracchum illis iam
temporibus tamquam exempla proposita fuisse apertis uerbis
traditur: nam eosdem auctores proponit scriptor ad Her. IV
1, 2 his uerbis: ‘Etenim cum possimus ab Ennio sumere
aut a Gracco ponere exemplum uidetur esse adrogantia illa
relinquere, ad sua deuenire?

Ratio igitur exemplorum Latinorum inprimis erit con-
sideranda. Oratorum omnium maxime admiratur C. Gracchum
et L. Crassum cuius facultatem homines studere consequi

