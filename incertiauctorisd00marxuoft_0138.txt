*2⁷

120 rRoLEGOMENA.

tria tempora diuisimus‚ ut plane certam uiam et perspicuam
rationem exordiorum haberemus. Nunc quod reliquum est,
quoniam de rerum inuentione disputandum est, in quo singu-
lare consumitur oratoris artificium, dabimus operam ut nihilo
minus industrie quam rei utilitas postulabit, quaesisse ui-
deamur⁷ si prius pauca de diuisione causarum dixerimus.⁷
Quibus locis inter se comparatis nemo non uidet doctrinam
illam a scriptore ad Her. traditam et tempore et arte priorem
esse ea quae in libris de inu. traditur neque hanc rem bonis
diluere potuerunt argumentis Weidnerus praef. edit. de inu.
p. XV G. Thieleus Quaestiones de Cornifici et Ciceronis
artibus rhetoricis Gryphiswaldiae 1889 p. 19. Itaque Man«
cinellus ita conclusit: Cicero illa doctrina, quae ab auctore
librorum ad Her. primum profertur est usus. Cicero fur non
est. Ergo libri ad Her. Ciceronis sunt. Recentiores editores
Schuetzius Kayserus alii contra hoc modo: Cicero illa
doctrina est usus. Libri ad Her. Ciceronis non sunt. Ergo
Cicero fur est scripsitque post editos libros ad Her.
Utraque conclusio falsa est. Ego uelim illi qui ita
concludunt quo uulgo solet hodie concludi prius illam tracta
uerint quaestionem de fide scriptoris ad Her. Etenim ego

‘ quidem nego hominem Romanum in praeceptis rhetoricis

tale quid nouasse nedum eum scriptorem qui talem periodum
posuit elumbem et claudicantem qualem 1. s. legimus, qui in
exemplis cam rationem secutus sit, quam supra p. 114 satis
accurate cognouimus. Ille enim qui complures per paginas
sat-is studiose declamauerit sese suis usurum esse exemplis
quanquuidem rhetorem ipsum gignere deceat et parere
exempla, non aliena pro suis uenditare, paucis paginis post
talia ponat exempla quale illud est ‘poema loquens pictura,
pictura tacitum poema debet esse’, ille dico qui Graecorum
nomina auctorum, quos ubique expilat ad uerbum, non ausus
est laudare, nulla sane dignus erit fide. Neque hercle quae
est ratio studiorum istorum meum erit demonstrare, hominem
illum aut ipsum aut eius praeceptorem non potuisse tale
quid inuenire aut nouare, sed eorum qui hoc credunt omni
dubitatione abiecta officium erit ostendere quid rhetores
Latini, quid hic scriptor eiusue magister omnino nouauerint3

