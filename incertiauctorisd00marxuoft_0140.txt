122 PROLEGOMENA.

ὅταν οἰκεῖοι ὦσιν οἱ ἀκούοντες... τέταρτον ὅταν ὀλίγον
λαμβάνωμεν ὕδωρ κτλ.

Praeterea supra uidimus secundum sententiam scriptoris
ad Her. in exemplis idem esse Graecorum scripta ad uerbum
compilare atque noua ipsum gignere et parere. Quodsi idem
scriptor 1. S. ait ‘Adhuc quae dicta sunt arbitror mihi con-
stare cum ceteris artis scriptoribus nisi quia de insinua—
tionibus noua excogitauimus, quod eam soli praeter ceteros
in tria tempora diuisimus’, ea secundum illam scriptoris
rationem qua alienis utitur audacter nihil indicant nisi apud
Latinos artis scriptores sese primum hanc protulisse diui-
sionem. Etenim cum de Graecis scriptoribus agitur, semper
additum legimus nomen Graecus ueluti Ι 1,, 1 ΙΙΙ 23, 38 IV
1, 1. 7, 10 neque IV 7, 10 neque omnino ullo loco sese pri-
mum omnium de ratione dicendi apud Romanos aliqua sert
bere conatum esse scriptor ad Her. ausus est pronuntiare.
Tum illud ipsum de quo agitur enuntiatum addas oportet
eis compluribus quae per iocum ex more Pharisaeorum dicta
diximus supra p. 87 quo magis appareat quam propensus
fuisse ille sit putandus ad eiusmodi sententias satis gloriosas
enuntiandas.

Ergo nos ex illis locis inter se comparatis nihil effici
censemus nisi hoc unum artem illam Graecam quam auctor
librorum ad Her. secutus sit-,aetate priorem fuisse ea quam
Ciceronis praeceptor in linguam Latinam transtulerat: quod
omnes qui utramque bene nouerunt —- quamquam hodie per-
pauci libros de inu. accurate legerunt, pauciores recte intel-
lexerunt — ex ceteris praeceptis confirmari concedent. Veluti
conf. quae leguntur ad Her. Ι 11, 18: ‘Causarum constitutiones
alii quattuor fecerunt: noster doctor tres putauit esse⁷ non
ut de illorum quicquam detraheret inuentione, sed ut osten-
deret id quod oportuisset simpliciter ac singulari modo do-
cere, illos distribuisse dupliciter et bipertito? Parum accu-
rate Graeca uertisse apparet rhetorem, quoniam quartam
constitutionem non plures inuenerunt, sed teste Cicerone Ι
11,16; ‘Huius constitutionis Hermagora inuentor esse existi-
matur, non quo non usi sint ea ueteres oratores saepe multi,
sed quia non animaduerterunt artis scriptores eam superiores

