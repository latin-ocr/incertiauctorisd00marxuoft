124 PROLEGOMENA.

alii ,tum Verginius Flauus rhetor, Quintiliani aequalis: con-
iecturalem legalem iuridicialem (Quintil. HI ss‚45). Verginium
sicuti illum rhetorem apud quenalem de quo supra p. 81
egimus Theodori ita Graeci cuiusdam rhetoris artem in prae-
ceptis Latinis secutum esse eo efficitur, quod νομική non
uerterat leyz'timus sicuti scriptor ad Her., sed Zeyalis.
Praeterea hoc uelim considerent ei, qui Ciceronem arbi-
trantur libros ad Her. compilasse, quod locis haud paucis
ille multo est diligentior et accuratior. Veluti apud hunc
legimus II 31, 50: ‘commiserationem breuem esse oportet:
nihil enim lacrima citius arescit? Iure laudauerit quis hoc
dictum quasi uere Romani saporis: at eadem Cicero, sed
accuratius I 56, 109: ‘Commotis autem animis diutius in con-
questione morari non oportebit. Quemadmodum enim dixit
rhetor Apollonius, lacrima nihil citius arescit.² Certe tali
modo furari non consuerunt illi quos aliorum scripta in suos
libros inferre non pudet. Quod dictum cum ex Graeco
uersum esse pateat, primum ni fallor Gybertus Longolius in
edit. Coloniensi a. 1539 uerba Graeca constituit haec οὐδὲν
θᾶσσον ξηραίνεσθαι δακρύου quae eadem in Stephani the-
Sauro s. u, ξηραίνω hodie leguntur. Quae uerba num apud
Graecum aliquem scriptorem exstent, ego nescio. Facile
autem hunc tu restitues senarium θᾶσσον γὰρ οὐδὲν δα-
κρύου ξηραίνεται. Accedit aliud. Legitur quidem ad Her. II
ΞΟ, 33: ‘Item uitiosa expositio est, cum id quod raro fit,
fieri omnino negatur, hoc modo: Nemo potest uno adspectu
neque praeteriens in amorem incidere? Quanto doctior Cicero
I 43, 80: ‘aut si id, quod raro fit, fieri omnino negatur, ut
Curio pro Fuluio: Nemo potest uno adspectu neque prae-
teriens in amorem incidere? Tune putas reuera Ciceronem
oratoris tam obscuri orationem parum celebrem in exemplo
tam simplici et uulgari exscribendo euoluisse nomenque
potius addidisse? An id ueri similius est, scriptorem ad
Her. eodem usum esse auctore Latino quo Cicero, sed nomen
oratoris illius omisisse? Cuius id praecipue proprium est
ut nomina omittat uel supprimat ueluti in loco illo I 11,18
supra p. 122 tractato omisit nomen Hermagorae, quod recte
exstat apud Ciceronem, supposito uocabulo alii satis inepte:

