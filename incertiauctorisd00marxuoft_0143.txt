PROLEGOMENA. 125

deliberationis exemplum uterque proponit Casilinenses ab
Hannibale circumsessos ΙΙΙ 5, 8 Π 57, 171: sed Cicero solus
nomen Hannibalis et Casilinensium addendum esse putauit.

Neque uero scriptor ad Her. tantummodo nomina aucto-
rum suppressit sed etiam exempla consulto praeteriuit a
Cicerone recte posita. Veluti ille libro I 8, 13 haec tradit:
‘Fabula est, quae neque ueras neque ueri similes continet
reS, ut eae sunt quae tragoedis traditae sunt. Historia est
gesta res, sed ab aetatis nostrae memoria remota. Argumen-
tum est ficta res, quae tamen fieri potuit uelut argumenta
comoediarum. Illud genus narrationis, quod in personis po-
situm est, debet habere sermonis festiuitatem animorum dissi-
militudinem' e. q. s. Plane eadem Cicero I 19, ⁶27: ‘Fabula
estin qua nec uerae nec ueri similes res continentur, cuius-
modi cst: Angues ingentes alites iuncti iugo. Historia est
gesta res, ab aetatis nostrae memoria remota: quod genus:
Appius indixit Karthaginiensibus bellum. Argumentum est
ficta res, quae tamen fieri potuit. Huiusmodi apud Teren-
tium: Nam is postquam excessit ex ephebis Sosia.> Illa
autem narratio, quae uersatur in personis, eiusmodi est, ut
in ea simul cum rebus ipsis personarum sermones et animi
perspici possint: hoc modo: Venit ad me saepe clamans:
Quid agis, Micio? Cur perdis adulescentem nobis? Cur amat?
. . . Nimium ipse est durus praeter aequumque et bonum. Hoc
in genere narrationis multa debet inesse festiuitas, confecta
ex rerum uarietate, animorum dissimilitudine' e. q. s. Atque
isto certe loco Cicero alio auctore usus est: nam apud
scriptorem ad Her. omnia illa exempla omissa sunt. Qua
uero de causa?

Cur exempla ista Cicero addiderit, ego non uideo: cur
ille omiserit, intellego. Copiosissime enim libro IV prooemiatus
est sese alienis exemplis non usurum sed sua tantummodo
prolaturum: IV 12, 18 addit in uitiis sese alienis exemplis
quin utatur nulla re prohiberi. At Ι 9, 14 paulo post illum
ubi exempla omisit locum, de uitio narrationis praecipit nec
exemplum proferre alienum aspernatus est: eAthenis Megaram
uesperi aduenit Simo' e. q. 3., quod exemplum apud Ciceronem
non inuenitur. Ergo nos non mirabimur, quod in uitiis

