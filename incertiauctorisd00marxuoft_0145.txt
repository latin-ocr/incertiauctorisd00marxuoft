PROLEG OM ENA. 127

longe aliam habet uim — nam locus ΠΙ 9, 16 grauiter cor-
ruptus est —, sed propositio recte positum inuenitur IV 16,
23. 49, 62. Idem cadit in uocabulum reprehensio quo neglecto
illo uocabulo confutatio nonnisi hoc capite usus est.
>Postremo quod supra suspicati sumus per totum illud
caput exempla ordine immutato singulis partibus argumen-
tationis addita esse, id quiuis facile perspiciet semel de hac
re monitus qui expositionem totam accurate perlegerit. Nam
ille ad uitia partium priorum III illustranda multa habet
exempla, ad exornationis uitia demonstranda 29, 46 uix unum,
ad ultimae partis uitia, i. e. complexionis, quae pars omnium
sane grauissima est, nullum iam exemplum praesto est omni-
bus iam in prioribus partibus consumptis, At quomodo
exempla sua consumpsit! Conf. quae leguntur in confirma-
tione rationis uitiosa inde a II 24, 38 ubi primo sane loco
et secundo capitula incipiunt uerbis uitiosa est confirmatio
rationis, inde a tertio nihil praemittitur nisi uerba Item
uitiosum est. Sed quid omnino ad confirmationem rationis
pertinet si praecipit 26, 41 ‘item uitiosum est uulgaribus
definitionibus uti'‚ 27, 43 ‘item uitiosum est quod dicitur
contra iudicis uoluntatem', 27, 44 ‘item uitiosum est artem
aut scientiam aut studium quodpiam uituperare’? Quanto
melius et aptius Cicero I 48, 89 seqq. haee omnia. uoluit per-
tinere ad ipsum genus argumentationis uitiosum? Itaque
apparet opinor in uetustiore aliqua rhetorica Latina amplam
fuisse et copiosam dissertationem de uitiis argumentationum
qua et Cicero et scriptor ad Her. usus est, exempla poetarum
hic plura exscripsit, quia in uitiis alienis exemplis se uti posse
arbitrabatur, doctrinam auctoris ipsam neuter satis accurate
consecutus est neque quae erat artis Graecae quam quisque
secutus est condicio apte potnit consequi. Atque hunc ipsum
de uitiis poematum locum operae pretium est monere iam ab
antiquissimis grammaticis tractatum esse siquidem auctore
Charisio p. 141, 33 Ὦ. Laelius ex principibus grammaticis librum
suum ita inscripsit: de uitiis uirtutibusque poematorum'.
Itaque qui arbitrantur Ciceronem libros ad Her. com-
pilasse uelim et illa quae modo exposui argumenta refellant
et haec. Primum eis demonstrandum erit Ciceronem illo

