130 PROLEGOMENA.

illam de IV constitutionibus doctrinam ante exordium et
narrationem explicatam enarrat: scriptor ad Her. exordio
narratione diuisione absoluta, cum ad confirma-tionis prae-
cepta adgreditur. Postremo confirmationis praecepta quain
subtilia et copiosa exhibeat Cicero, cum apud alterum illum
pauca tantum et tenuia exstent, omnes sciunt qui eam partem
accurate perlegerunt: nihil hic docet de ratiocinatione, nihil
de inductione. Porro ipso illo loco quo Ciceronem anonymi
praecepta de exordio enarrata sequi uiri docti arbitrantur,
hic IV genera causarum enumerat, ille V. Deinde in ampli-
ficatione scriptor ad Her. II 30, 48 decem locos communes
enumerat, quindecim Cicero I 53, 100 et quantum diuersos!
in misericordia ille Π 31, 50 fere octo, hic 155, 106 sedecim.
Ex quibus omnibus id sane apparet, artem illam Graecam
quam Cicero sequitur et auctiorem et quasi prouectiorem
fuisse illa quam anonymus est interpretatus: unde ne efficias
Ciceronem post illum scripsisse, Verginium Flauum memento
eadem illa arte in constitutionum doctrina esse usum: conf.
supra p. 124. Tum artis uocabula passim diuersa leguntur:
apud Ciceronem appellatur partitio relatio criminis indignatio
conquestio casus temperantia narratio aperta probabilis quae
apud alterum uocantur diuisio translatio criminis amplificatio
commiseratio fortuna modestia narratio dilucida uerisimilis.
Cornificii opus de figuris in eodem ludo quo rhetorica ad
Her. natum esse potest: Ciceronis opus de inu. non potest.

‘b Eo maioris momenti sunt illa artis uocabula Latina
quae casu eadem esse non possunt ex Graeco translata.
Quae ni fallor nos relegant ad aetatem illam qua Lucilius
saturas suas composuit. Atque primum quidem utrique rhe-
toricae Latinae communis est ratio exordii. Exordium diui-
ditur in insinuationem et in principium, quae Graece appel-
lantur προοίμιον et ἔφοδος. Manifestum est inuentorem huius
*partitionis Graecum exordio suum tribuisse ac proprium
uocabulum. Quale id fuerit, non traditur. Quid tamen
apertius est et ueri similius, cum ad Her. Π 30, 47 con-
clusioni datum sit nomen ἐπίλογος, quam ut exordio nomen
fuerit πρόλογοςῖ) Atqui iam Lucilius libro XXIX FPR
p. 225 hoc uocabulum ita uerterat uersu illo ‘uerum tristis

