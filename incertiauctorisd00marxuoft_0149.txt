PROLEGOMENA. 131

contorto aliquo ex Pacuiano exordio' quo in uersu poeta
iam quodammodo docuit idem de exordio quod ad Her. Ι
9, 15 de inu. I 2Ο, 29 de narratione praecipitur ene quid
contorte’. Appellatur autem insinuat-io ad Her. I 4, 6 epodos,
non ephodos, cum 11, 19 aspiratio recte seruata sit in scapham,
Π 24, 38. 25, 39 in Chrespontem, 27, 43 in Zethus cum Am-
phione, sicuti alibi in Corinthus Aethiops Prometheus cithara
Chares architectari choragium —- uocabula carta coclea clamyde
iam diu cum facta fuerint Latina praetermittenda certe sunt.
Quare illud epodos plane singulare et inauditum a scriptore
sumptum esse statuemus ab auctore quodam rhetoricae La-
tinae qui scripsit ante annum 650s104 usi Mommseni dispu-
tatione Herm. XIV p. 68.

Deinde in constitutionum doctrina multa artis uocabula
apud utrumque inueniuntur simili modo Latine uersa. Veluti
pro στάσις uterque constitutio, pro στοχασμός uterque corz-
ieetmalis, pro δικαιολογική uterque iuridicialis, cuius constitu-
tionis partes ἀντίληψις ἀντίθεσις συγγνώμη μετάστασις κατ’
ἀντέγκλημοι ἀντίστασις κτλ. apud utrumque non modo eaedem
inueniuntur sed etiam eisdem uocabulis appellantur absoluta
adsumptiva concessio remotio criminis relatio (ita Cicero: alter
translatio) criminis comparatio: quod casu factum esse nemo
arbitrabitur. Sed ne hoc quidem casu factum esse potest
quod in his duabus constitutionibus adhibendis non solum
alter cum altero sed uterque cum doctrina M. Antonii con-
sentiunt qui librum illum de ratione dicendi ante annum
663s91 ediderat. Cuius doctrinam ut restituamus nolumus
uti Ciceronis libris de oratore sed iure utemur Quintiliano
qui ΠΙ 6, 45 haec tradit: ‘Tres (constitutiones) fecit et M.
Antonius his quidem uerbis: Paucae res sunt, quibus ex rebus
omnes orationes nascuntur: factum non factum, ius iniuria,
bonum malum? Tertia constitutio est προτρεπτική illa Athe-
naei (Quintil. 1. s, 47) quae suasoriae est propria: priores
duae illae sunt coniecturalis et iuridicialis. Multa praeterea
in utroque opere inesse ex Antonii libro desumpta consen-
taneum est nisi forte quis summi oratoris quem uterque
scriptor ualde admiratur commentarium rhetoricum prorsus

ab illis neglectum esse statuere maluerit.
9²³

