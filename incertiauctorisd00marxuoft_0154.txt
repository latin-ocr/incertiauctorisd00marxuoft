134 PROLEGOMENA.

esse ad soluendum quia ueterum scriptorum rhetoricorum
praeter illos M. Catonis et M. Antonii libellos memoria hodie
extat nulla. Sed ne hac re commoti nullos eiusmodi prae-
terea libros exstitisse arbitremur magnopere cauendum est.
Neque enim illam puerorum doctrinam quam neque prae-
textati legebant libris conscriptam quia melius erat eam
audire neque adulti quia aut nouerant aut contemnebant
sicuti supra p. 76 ostendimus operae erat pretium aut byblio-
polis proponere uenalem aut doctoribus in uoluminibus de-
scribere: quod si fecissent lucro suo inuidere uisi essent ipsi.
Hoc saeculo scholasticos libros nemo pretio emit nisi scho-
lasticus: apud antiquos eiusmodi libros raro scribebat doctor
qui plerumque dictabat praecepta discentibus unde commen-
tarii illi nati sunt scholastici de quibus supra p. 80 egimus.
At si consideraueris quam pauca eiusmodi scripta quorum
numerus fuisse putandus est immensus ad hanc peruenerint
aetatem, si memineris Ciceronis partitiones oratorias auctorem
ipsum non agnoscere, rhetoricam ad Her. a nemine laudari
per multa saecula, dum Ciceronis nomine aucta fuerit, facile
concedes praeter duos illos de rhetorica libros multos alios
saeculo a. Ch. altero extitisse. Scilicet rhetorica populo Quiri-
tium et utilior et conducibilior uisa esse putanda est quam
grammatica et reuera prius in urbem est inuecta, Poenico
bello secundo, ut uidetur. Nam grammatica Graecorum sub*
ipsam Ennii mortem a Oratete Mallota Romam introducta
est: rhetorica iam apud Ennium memoratur FPR p. 131
‘alii rhetorica tongent' qua de locutione supra egimus p. 75.
Ennio seni suam inscripsit historiam A. Postumius Albinus
adulescens, qui praecipue illis temporibus ‘eloquentiam, philo-
sophiae alumnam inculcandam aiebat' commendans studia
rhetorica Romanis: conf. Buechelerus Mus. Rhen. XXXIX
p. 623. Quae studia quam laete tunc effloruerint, eo potissi-
mum apparet, quod paucis annis post anno 593s161 rhetores
et philosophi urbe eiecti sunt. Acerrimus Postumii illius
aduersarius M. Porcius Cato erat qui haud scio an suum de
oratoris officio condiderit librum Graecis illis aut Graecanicis
rhetoricis artibus prouocatus. Neque tamen ipse aut erat
aut csse poterat rhetoricae Graecae plane expers: uide quam

