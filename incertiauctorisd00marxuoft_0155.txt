PROLEGOMENA. 135

studiose rudis ille utatur anaphora p. 41 edit. Jord.: ‘quis
hanc contumeliam, quis hoc imperium, quis hanc seruitutem
ferre potest? nemo hoc rex ausus est facere: eane fieri bonis,
bono genere} gnatis, boni consulitis? ubi societas, ubi fides
maiorum? . . . set quantum luctum, quantum gemitum, quid
lacrimarum, quantum fletum factum audiui‘P' e. q. s. Quae
uerba ille dixit anno fere 564s190. In rhetorica ad Her. IV
5, 7 hi enumerantur oratores: Cato, Gracchi, Laelius, Scipio,
Galba, Porcina, Crassus, Antonius, qui tempore Sullano omnium
existimabantur clarissimi et optimi. De Crasso et Antonio
hoc loco non agetur: in reliquorum reliquiis studia rhetorica
dilucide cernuntur. Veluti in illis Scipionis quae leguntur in
ORF2 p. 181. 193 licet admirari rhetorum schemata, multo
magis 111 C. Gracchi orationibus qui ne eiusmodi quidem
aspernatus sit uanos uerborum tinnitus l. s. p. 238. 231:
‘Quae uos cupide per hosce annos appetiistis atque uoluistis
ea si temere repudiaritis, abesse non potest, quin aut olim
cupide appetisse aut nunc temere repudiasse dicamini.' Et
alio loco: ‘Abesse non potest, quin eiusdem hominis sit, probos
improbare, qui improbos probet.' In quibus non solum sen-
tentiae circuitus delicatior est quam consuetudo ueterum ora-
torum fert, uerba quoque 'collocata sunt accuratius modula-
tiusque. Illis nimirum temporibus laete et feliciter rhetorica
Latina luxuriabatur cuius rei C. Lucilii saturae sunt docu-
mento. Qui et mortales et immortales inducit rlietorissantes.
Quam lepide enim et iocose in deorum concilio ἄνδρες θεοί
suis quisque utuntur et prooemiis et schematibus, quam facete
et uenuste induxit Scaeuolam Albucii lexeis scite et arti-
ficiose compositas apud iudices deridentem! Clara illis tem-
poribus erant Graecorum rhetorum nomina ueluti Diophanis
Mitylenaei Menelai Maratheni quorum opera Gracchi ute-
bantur in orationibus suis conscribendis (Plut. Ti. Gracch.
8. 20 Cic. Brut. 26, 100), illis temporibus primus λογογράφος
extitit Romae C. Persius ille, quem ualde doctum fuisse
significat Lucilius (Cic. Brut. 26, 99), quo in officio secuti
sunt L. Aelius Stilo L. Plotius Gallus, illis denique tem-
poribus rhetorica a rhetoribus Latinis tradi coepta est, quam-
quam multorum doctorum et Graecorum et Latinorum nomina

