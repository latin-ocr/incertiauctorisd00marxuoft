136 PROLEGOMENA.

qui aut antea aut eodem tempore docuerint obliuione esse
obruta admodum probabile est.

ῚἬΠῙέῙ-Ρξιξζξζξξθ Omnium enim qui Romae rhetoricam docebant princeps
extitit L. Caelius Antipater iuris peritus, historicus, rhetor,
‘multorum etiam ut L. Crassi oratoris magister’ auctore
Cicerone Brut. 26, 102, C. Gracchi familiaris (Cic. de diuin.
I 26, 56). Is historiam belli Hannibalici composuit: studium
historiae et rhetoricae coniunxit quod antea fecit Postumius
ille, secuti sunt L. Plotius Gallus L. Voltacilius Pilutus Q.
Curtius Rufus alii. De cuius elocutione quae iudicat Cicero
de legg. Ι 2, 6: ‘Fannii autem aetate coniunctus Antipater
paulo inflazcit uehementius habuitque uires agrestis quidem
atque horridas’, ea ad Graeci cuiusdam grammatici iudicium
de Graeci historici alicuius elocutione composita esse ap-
paret collato Dionys. Halic. ad Cn. Pomp. epist. cap. 4 qui
haec de Xenophonte tradat: κᾶν ποτε διεγεῖραι βουληθῇ τὴν
φράσιν ὀλίγον ἐμπνεύσας ὥσπερ ἀπόγειος αὖρα ταχέως σβέν-
νυται. Is Caelius ea de causa diligentius tractandus est,
quod scriptor ad Her. ex scriptoribus sermonis pedestris solum
hunc adhibuit pro exemplo IV 12, 18 praeterea huius disci-
pulum L. Crassum IV 3, 5.

Oratorem Caelium fuisse traditum non est: rhetorem eum
fuisse ex loco Bruti s, s. didicimus, praeterea historicum et
iuris ualde peritum. Atque in eis quae de iure ciuili com-
posuerat plus eum operam dedisse eloquentiae quam iuris
scientiae auctor est Pomponius dig: I 2, 2, 40: in historia con-
scribenda Asianorum rhetorum imitatus est scribendi rationem
de qua egit Cic. or. 69, 229. Stili uero Asiani signa tria fere
sunt: primum enim Hegesias ille Hegesiaeque sectatores sen-
tentiolis et minutis et paribus quasi frustilatim iactis tanquam
saltabant incidentes particulas. Deinde inflatum et tumidum
quoddam genus dicendi captantes sermonem sanum et simpli-
cem aspernabantur ut fri-uolum ac uulgarem ε postremo — id quod
grauissimum est omnium — puerili quodam studio rhythmicae
orationis uerba huc illuc traiciebant insane, inodo numerose
caderet oratio, ne uersus quidem sermoni inseruisse se aegre
ferentes: conf. supra p. 99. Quae poetica sermonis numerositas
mire placuit oratoribus aeui Gracchani et sicuti omnia quae

