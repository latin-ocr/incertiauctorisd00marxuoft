‚vo L. Aelio
Stilone.

138 PROLEGOMENA.

Plurima Caeliana in rhetorica ad Her. indagasse sibi
uisus est Bochmannus l. S. s. p. 105. Ego contentus ero eo
fragmento quod Bochmanno nondum erat notum IV 12, 18
ct illo quod supra posuimus argumento p. 103, ubi demon-
strauimus res ante bellum Hannibalicum quod conscripsit
Caelius gestas iu rhetorica ad Her. non memorari. Etiam
illam metaphraseos exercitationem supra p. 117 tractatam de
qua Crassus Caelii discipulus apud Cic. de or. I 34, 154
refert, ad magistrum ego quidem rettulerim. Nam Caelius
rhetoricam sine dubio ita docebat, sicuti eam doceri in
Ciceronis et scriptoris ad Herennium libris rhetoricis intel-
legimus. Exempla uidelicet et ex historia et ex uita desumpta
proposuit discipulis ad laudandum uituperandum suadendum
dissuadendum, nec non lites finxisse existimandus est ad leges
quas egregie nouerat, quae orationibus ex utraque parte
habitis peterentur. Itaque multa exempla ex historia de-
sumpta uel ex iuris ciuilis ambiguitate sollerter ficta quae in
rhetoricis scriptis sollemnia sunt, ea iam ex Caelii Antipatri
institutione profecta esse, qui in utroque genere litterarum
laudem magnam adeptus esset, haud alienum erit suspicari.
Nomen uero Graeci rhetoris quem secutus sit L. Caelius
Antipater traditum non est. Metrodorum Scepsium nouo
genere dicendi illustrem in Asia audiuisse fertur L. Crassus
quaestor teste Cicerone de or. ΙΙΙ 20, 75: etenim ad claras
Asiae uelabant urbes qui Graecorum artes liberales tempori·
bus illis ediscere studebant sicuti Accius (Gell. XIII 2, 2) alii.

Longe diuersus scriptor erat L. Aelius Stilo, familiari-
tate et studiorum affinitate coniunctus cum Caelio, qui librum
suum belli Punici ad illum miserit et in prooemio operis
illius de stili sui ratione ad Aelium scripserit. Is teste
Charisio p. 129, 31 seqq. omnium primus linguam Latinam
ad certas quasdam leges exigere conatus esse uidetur nec
solum poetas legere et emendare grammatici esse duxit fuit-
que primus inter Latinos grammaticus Aristarcheus: nam
illos superiores criticos rectius dixeris uel grammaticos τῶν
τὰς ἀκροάσεις ποιουμένων (Polyb. XXXII 4. 6, 5). Aristar-
cheum dixi Stilonem: nam Aristarchi notis eum usum esse
in adnotationibus Ennii et Lucilii et historicorum (quod

