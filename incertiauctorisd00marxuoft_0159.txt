PROLEGOMENA. 139

uocabulum recte traditum noli mutare: conf. Gell. VI 9, 11. 12)
codicis illius Parisini GL VII p. 534, 5 constat testimonio.
Quae notae non omnium similiter grammaticorum sed in-
primis Aristarcheorum erant propriae. Unde uero Aelius
hanc Aristarcheam doctrinam sumpsit? An ex libris Ari-
starchi? Quod fieri profecto potuit: tamen si quaeris, multo
plus ualet cum hodie tum ualebat apud antiquos institutio

’ facta per magistrum uiua uoce disserentem quam quae cartae

mutae et silentis opera magno labore parabatur. Gramma-
ticae autem Aristarcheae dux et princeps illo tempore fuit
Dionysius, cui cognomen erat Thraci, qui Rhodi docuit sae-
culo a. Ch. altero exeunte (GL IV p. 5529, 7) et Aristarchi
signa in scholis suis interpretabatur (Schol. Venet. A ad Ο 86).
L. Aelius Stilo anno 654s100 auctore Suetonio de gramm. ὃ
in exsilium comitatus est Q. Metellum Numidicum qui Liuio
auctore per. 69 ‘in exsilium uoluntarium Rhodum profectus
est ibique legendo et audiendo magnos uiros auocabatur’.
Nemo uero grammaticus illo tempore maioris auctoritatis
erat, quam Dionysius ille Arist-archi discipulus, qui primus
artem grammaticam composuit, rhetor, pictor, caelator (E. M.
p. 277, 53 Athen. XI p. 489 A), utpote qui in Homero inter-
pretando Nestoris poculum ipse ad poetae uersus finxerit
argento a discipulis conlato. Grammaticum igitur illum Rho-
dium eum fuisse comperimus, qui et pingendi et caelandi
artibus operam dederit ne nimium mireris in Ciceronis Var-
ronis Quintiliani Dionysii Halicarnassensis libris tot locis
utriusque artis rationem haberi: conf. supra p. 112. 113. Multo
uero acrius Aelius litterator Rhodi rhetoribus philosophis
grammaticis sine dubio studebat, quam Metellus consularis
et anni illi duo quos Aelius cum Numidico exsule Rhodi
degit eiusdem profecto momenti fuerunt ad studia quae postea
Romae Aeliana appellabantur excitanda et augenda atque
celeberrima legatio illa Attali. Atque rhetoricis quidem
studiis Stilonem operam dedisse et Suet. l. S. et Cicero auctor
est qui Brut. 46, 169. 56, 206 nobilissimis in ciuitate uiris
eum orationes composuisse tradit ueluti C. Cottae Q. Caepioni
Q. Metello Q. Pompeio: unde Stilonis stili sui fama cognomen
duxit. Ad Aelii istas orationes Cicero sese facultatem suam

