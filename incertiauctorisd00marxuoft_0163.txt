PROLEGOMENA. 143

que (Quintil. X 5, 20 Senec. controu. ΠΙ praef. 15) et tamquam
si uerbis illis <sed hominibus opus est eruditis' responderet
‘negabat litteras scisse Ciceronem' (Senec. suas. VII 13).
Sed uerba illa Crassi apud Ciceronem equos ego censor
edicto meo sustuleram’ et ² putaui esse censoris ne longius
id serperet prouidere’ summi ad nostram quaestionem sunt
momenti. Etenim ex plusquamperfecto apparet, rhetores illos
Latinos anno 662s92 edicto Crassi oppressos paulo post denuo
emersisse. Deinde id potissimum considerandum est, auctore
Cicerone non ambos censores sed solum Crassum sustulisse
ludum illum Plotii edicto suo et remouisse: quod alibi longe
aliter traditur. Neque tamen continuo iudicandum est parum
diligenter locutum esse Ciceronem neque id ipsum quod alter
censorum omnino l. s. non commemoratur nimium aliquis
miratus sit. Nam famosa admodum Romae erat censura
Cn. Domitii Ahenobarbi L. Licinii Crassi propter iurgia
assidua et altercationes acerbissimas quae etiam in libris de
or. II 11, 45. 56, 230 commemorantur — testimonia omnia
collata sunt ORF² p. 306 — nec poterat gloriari Crassus
sicuti Gracchus ille censor ‘quod insciente collega in censura
nihil gessit' (de inu. I 30, 48). Immo in tot tantisque iurgiis
‘propter morum dissimilitudinem' natis admodum mira sane
esset talis concordia atque consensio. Praeterea alterutrum
censorum suo Marte edicere potuisse nullo testimonio pro-
hibemur quin iudicemus, cum de M. Calpurnii Bibuli con-
sulis edictis in collegam satis constet et tota ratio muneris
censorii et uerba Nepotis Cat. 2 ‘multas res nouas in edictum
addidit' huic opinioni suffragentur: nec Tacitus dialog. 35
parum accurate locutus est, cum scribat ‘quod [M] Crasso et
Domitio censoribus cludere ut ait Cicero ludum impudentiae
iussi sunt? Tum quod Cicero tradit sustulisse Crassum La-
tinos rhetores, id prorsus consentit cum eis rationibus quibus
uti solebant praefecti morum in rebus mollibus et delica-
tioribus coercendis ueluti 639s115 censores ‘artem ludicram
ex urbe remouerunt', 665s89 edixerunt ne quis uenderet
unguenta exotica (Plin. n. h. XIII 24) et alia eiusmodi ne
fierent aut prohibuerunt aut uetarunt teste Plinio l. s. XIV

95 VIII 209 XXXVI 4.

