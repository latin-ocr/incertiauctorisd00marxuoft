PROLEGOMENA. 145

institutorum neglegentiam accusat, nullam certam aut desti-
natam legibus aut publice expositam aut unam omnium esse
uoluerunt? Ergo si denique ita edixerunt censores eos et
inepte et inique edixisse satis me arbitror demonstrasse:
tamen ne spurium illud edictum et a posterioris saeculi ho-
mine quodam temere confictum esse dicam nulla re deterreor
nisi ualidiorum et firmiorum argumentorum inopia.

Sed siue Ciceroni fidem habebimus siue edicti auctori-
bus, ex utroque monumento manifestum erit non Crassum
solum, sed etiam collegam qui minime illi in ea re refra-
gatus sit infesto animo fuisse in Latinos illos rhetores.
Atque scriptum quidem est in illo edicto ‘nouum genus dis-
ciplinae' homines instituisse: difficile uero est demonstrare
quid rhetores illi Latini nouauerint in docendo. Neque enim
sola Graeca lingua usos esse in docendo Caelium Antipatrum
uel Opillium Aurelium credi potest neque M: Antonium Latina
lingua librum illum conscripsisse non constat. Ne illud quidem
credi potest illo tempore primum ludos rhetoricos Romae
exstitisse quoniam Suetonius de Opillii schola ab eo dimissa
rettulit neque probabile* est ab illis rhetoribus controuer-
siarum exercitationem primum usurpatam esse: conf. Senec.
controu. I praef. 11 seqq. Suet. p. 122, 24 R. Cic. de or.
133, 149. Totam uero indolem ac naturam illorum rhe-
torum et ex nomine cognosci licet et ex Ciceronis sententia
de illis proposita. Latinos proprie sese nominarunt rhetores.
Inde efficitur eos remouisse omnem doctrinam Graecam
omnesque litteras et docere sese esse professos rhetori-
cam Graecam exclusis et scriptoribus Graecis et litteris et
ipsa lingua Graecorum non adhibita. Qui ab ista docendi
institutione alieni erant ueluti Cicero ita docebant uti ex
partitionum oratoriarum initio illo dilucide potest cognosci:
‘Studeo mi pater Latine ex te audire ea, quae mihi tu de
ratione dicendi Graece tradidisti? Qui utraque sane lingua
utebantur et in praeceptis tradendis et in declamationibus
exercendis: Latini illi rhetores Graeca uerba omnino remo-
uerunt. Quae omnia satis aperta fient si ea considerabimus
quae apud Suet. de rhet. 2 L. Plotio illo defuncto ut opinor

Cicero ad Titinium scribit: ‘Equidem memoria teneo pueris
Ad Herennium libri IV, ed. MARx. 10

