146 PRoLEeoMENA.

nobis primum Latine docere coepisse Plotium quendam. Ad
quem cum fieret concursus, quod studiosissimus quisque apud
eum exerceretur, dolebam mihi idem non licere. Continebar
autem doctissimorum hominum auctoritate, qui existimabant
Graecis exercitationibus ali melius ingenia posse.5 Eadem
fere idem refert Brut. 90, 310: eCommentabar declamitans . . .
cotidie idque faciebam multum etiam Latine, sed Graece
saepius, uel quod Graeca oratio plura ornamenta suppeditans
consuetudinem similiter Latine dicendi adferebat uel quod a
Graecis summis doctoribus, nisi Graece dicerem neque corrigi
possem neque doceri': conf. de off. Ι l, 1. Ergo Latini illi
rhetores non id nouarunt ut Latine docerent, sed ut Latine
docerent omni Graeca lingua e schola sublata: neque enim
ea quae Cic. de or. I 33, 149 Crassum fecit disserentem de
controuersiarum fictarum declamatione aliter possunt intel-
legi quam de exercitationibus Latinis. Mirum profecto est,
quod L. Crassus ῥητορικώτοιτος ille omnium qui Metrodorum
Graecum et Caelium Latinum rhetorem audierat, in censura
sua rhetorum scholas illas sustulit: quae uero apud Cicero-
nem in libris de oratore anno proxfino in rhetores illos ani-
maduertit, ea leuia sane sunt: opus esse hominibus eruditis
ad adulescentes instituendos: uulgaria esse ea quae illi tra-
derent adulescentesque nihil in ludis illis discere nisi impu-
dentes esse et audaces: neque uero illo usus est argumento,
‘Graecis exercitationibus omnino ali melius ingenia posse'.
Cur igitur Crassus qui Graecos rhetores probaret Plotii ludum
sustulit? Nam edicto illo etiamsi ut erat necessarium commu-
niter Latini rhetores appellarentur tamen unum illum L. Plo-
tium petitum fuisse sicuti postea solus M. Cicero lege Clodia
petebatur (Vellei. 1145, 1) summopere probabile est: conf. supra
p. 143 et Suet. l. s. s. ‘Non quo', inquit, ‘ut nescio quos dicere
aiebant, acui ingenia adulescentium nollem, sed contra ingenia
obtundi nolui, corroborari impudentiam? Quibus uerbis ap-
paret magnam illo edicto apud aduersarios Crasso contractam
esse inuidiam: nec immerito. Nam quae ab illo apud Cicero—
nem contra Latinos rhetores dicuntur aut omnino dici po-
terant, ea et contra Caelium et Opillium et contra Graecos
rhetores poterant proferri multoque iustius et aequius ueteres

