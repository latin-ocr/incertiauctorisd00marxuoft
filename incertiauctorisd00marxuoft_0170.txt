148 PROLEGOMENA.

Marius λέγεται μήτε γράμματα μαθεῖν Ἑλληνικὰ μήτε γλώσσῃ
πρὸς μηδὲν Ἑλληνίδι χρῆσθαι τῶν σπουδῆς ἐχομένων, ὡς
γελοῖον γράμματα μανθάνειν ὧν οἱ διδάσκαλοι δουλεύοιεν
ἑτέροις· μετὰ δὲ τὸν δεύτερον θρίαμβον ἐπὶ ναοῦ τινος καθ-
ιερώσει θέας Ἑλληνικὰς παρέχων εἰς τὸ θέατρον ἐλθὼν καὶ
μόνον καθίσας εὐθὺς ἀπαλλαγῆναι (Ρ11113. Mar. 2). Ι5 ‘non
Graeca facundia neque urbanis munditiis sese exercuit' ut
refert Sallustius (lug. 63, 3: conf. 85, 32 Val. Max. II 2, 3)
neque haec Graecanica studia postea in eius familia in honore
erant cum M. Marius ille auctore Cicerone epist. VII 1, 3
eludos Graecos ita non amet, ut ne ad uillam quidem suam
uia Graeca ire soleat'. Eodem autem odio Graecae linguae
flagrabant L. Plotii successores Ciceronis inimici Cestius Pius
eiusque discipulus Argentarius Cestii simius, qui in imitatione
praeceptoris ‘illud tamen optima fide praestitit cum uterque
Graecus esset, ut numquam Graece declamaret' (Senec. contr.
IX 26, 13), cum Cicero Graecas declamationes in caelum
ferret: conf. supra p. 146. Clarissimum autem istius odii
contra Graecos testimonium exstat in quenalis rhetoris Latini
saturis ΠΙ 58 seqq. et in Flori rhetoris carmine PLM IV p. 347.

Iam uide quam diuerso modo Cicero L. illum Plotium
appellet. In oratione pro Archia L. Plotium appellat C. Marii
dilectissimum amicum, in libris de or. eundem insectatur
nomine subtracto, in epistola ad Titinium satis maligne
eundem appellat L. Plotium quendam. Diutissime eum uixisse
Suetonius auctor est: celeberrimum eum fuisse praeceptorem
ex Varronis saturis uidemus qui 257132 ‘Automedo meus,
quod apud Plotium rhetorem bubulcitarat, erili dolori non
defuit? Lepide hercle sicuti in Atellana Varro bubulcum et
agasonem illum fecit rhetorissantem qui et circumitione et
deminutione utatur facete (conf. ad Her. IV 32, 43. 38, 50):
illa figura eodem fere modo satis frigide et delicate scriptor
ad Her. abusus est in exitu libri I ‘ut. . ‚munus hoc ad-
cumulatissume tuae largiamur uoluntati'. Eundem porro
L. Plotium Gallum a Varrone 379 Bj tangi statuerim in sa-
tura qua περὶ ἐγκωμίων egerat Graecorumque et Latinorum
studia rhetorica comparauerat ut ex fragmentis etiamnunc
agnoscitur, his uerbis: ‘ille ales gallus qui suscitabat Atti-

