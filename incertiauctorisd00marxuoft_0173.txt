PROLEGOMENA. 1 5 1

omnia sicuti alia quaedam quae a nonnullis sunt proposita
nullis nituntur argumentis. Sed nos ex eis quae de Plotii
Mariani studiis modo exposuimus satis arbitramur apparere
ex Plotii illius uel si fata alius alicuius rhetoris nomen nobis
eripuerunt, quod uerisimile esse minime ego quidem existimo,
ex Plotiani cuiusdam rhetoris schola libros ad Her. esse pro—
fectos. Nam priorem illam quaestionem ‘Romanus an hospes'
facile soluemus: Graeci cuiusdam doctoris nomen pro totius
operis condicione omnino secernendum erit et remouendum.
Inter Latinos illos rhetores uero ad Plotii potissimum ludum
commentarios ad Her. referendos esse ut statuam quamquam
scio certum aliquid in hac re non posse demonstrari tribus
adducor argumentis quorum primum ex ratione studiorum
et litterarum alterum ex ratione qua scriptor ad Her. utitur
in rebus quae ad rem publicam pertineant laudandis uitupe-
randis, tertium ex temporum ratione admodum huic senten-
tiae suffragante petitum est.

Atque primum quidem nolo eam redintegrare disputa-
tionem quam supra p. 104. 115 institui de colore operis plane
Latino. Nusquam quicquam docetur de exercitationibus Graeca
lingua faciendis, exempla omnia e Graecis artibus petita ita
commutata sunt ut plane Latina uideantur ad mores et in-
stituta populi Romani accommodata neque unius quidem
Graeci scriptoris, quos in prooemio libri I alibi arroganter
carpit ut homines arrogantes usquam nomen inuenitur. Quare
omnes illi loci quibus aut doctores aut scriptores omisso
nomine Graecus memorantur ueluti I 1, 1. 11, 18. 9, 16 ad
Latinos litteratores oporteat pertineant inprimis ille locus
III 11, 19 ubi praeceptor scriptoris de pronuntiatione haec
tradiderat: ‘Quare quia nemo de ea re diligenter scripsit —
nam omnes uix posse putarunt de uoce et uultu et gestu
dilucide scribi, cum eae res ad sensus nostros pertinerent' —-
e. q. s. Apparet ex hoc loco de reliquis partibus rhetoricae
. multos eiusmodi et diligenter scriptos extitisse commentarios,
de pronuntiatione quae tunc fuerint scripta ea nihil fuisse
nisi doctrinae istius breuia quaedam praecepta parum dili-
genter adumbrata, tum doctorem illum inprimis huic parti
eloquentiae operam dedisse. At Quintiliano auctore XI 3, 143

