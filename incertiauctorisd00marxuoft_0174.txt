152 PROLEGOMENA.

Plotius ille ante Nigidium de gestu scripsit. Artem autem
illam Graecam qua praeceptor scriptoris ad Her. usus est
Latini rhetores multos per annos etiamtunc secuti sunt.
Quintilianus enim III 6, 45 haec tradit de statibus quae
plane cum scriptoris ad Her. doctrina consentiunt: ². . . secuti
Antonium apertius uoluerunt eosdem status distinguere. Ita-
que dixerunt coniecturalem, legalem, iuridicialem: qui et
Verginio placent' e. q. s, conf. supra p. 124. Itaque sicuti
supra p. 123 demonstrauimus uetustiorem artem Graecam
nobis seruatam esse in libris ad Her., prouectiorem in libris
Ciceronis de inu⁸7 cum libri ad Her. post Ciceronis opus
conscripti sint, idem in aliorum quoque Latinorum rhetorum
ueluti Verginii illius cadit doctrinam rhetoricam aetate multo
inferiorem. Quae sententia si cui admodum contorta et
parum simplex uidebitur, is consideret quaeso, Apollodorum
Pergamenum sine dubio nonnulla ab Hermagora inuenta in
suam artem adsciuisse: Apollodori artem C. Valgium Latine
aetate Augusti interpretatum esse, Hermagorae Sanctum
Augustinum rhetorem inprimis sequi praecepta.

Deinde ex tota operis illius ad Her. condicione et natura
ad praeceptorem quendam uia ac ratione deducimur qui a
parte C. Marii et C. Sulpicii steterit. Iam Kayserus ad II
28, 45 ubi de Sulpicii quodam uitio cum actum sit haec
additur excusatio: ‘Verum illi fortasse ignoscimus si cum
causa fecit: nos tamen intellegamus uitiosum esse intendere
controuersiam propter nominum commutationem' recte ad-
notauit: taudis hominem Marianarum parisium? Quem locum
uberius exsecuti sunt RKroehnertus de rhetoricis ad Her.
Regimont. 1873 Bochmannus l. s, s. alii. Atque ex eis quae
supra p. 106 de declamationibus disputaui satis opinor ap-
paruit nobilium filios cum scriptore ad Her. una exerceri
apud eundem doctorem minime solitos esse: conf. inprimis
Gracchorum Saturnini Drusi Sulpicii laudes IV 22, 31 et
oratorum catalogum qui exstat IV 5, 7 cum Velleii enume-.
ratione 119: quo facto quam sedulo ille nobilium nomina
ueluti Fannii Scauri Metelli Numidici euitarit facile apparet.
Praeterea Cornificii illius et Herennii nomina plebeia sunt
et tamquam Mariana. Nam Cornificii postea inter Caesaris

