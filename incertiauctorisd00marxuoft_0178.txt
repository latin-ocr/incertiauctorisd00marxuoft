156 PROLEGOMENA.

ficius ille non constat: Cornificium Gallum grammaticum qui
Vergilium admodum frigide reprehendit GL V p. 43, 2
propter cognominis similitudinem ad hanc adducere quae—
stionem nolo: alios maiore cum probabilitate Cornificios de-
monstrare esse operis illius auctores nequeo.

ssi'ffig'ffifffjrfffflss Peracta quaestione de Latinis artibus scriptoris ad Her.

³¹¹³·0tad ΗΕΓ· et Ciceronis de Graecis eorum auctoribus pauca tautummodo
proferam. Nam rerum est silua magna neque in tanta
scriptorum rhetoricorum praecipue Theophrasteorum iactura
certum quoddam de singulis earum partibus potest statui
neque in tam immensa rhetorum multitudine de auctoribus
quicquam uia ac ratione inuestigari. Clarissimi illis tempo-
ribus artis rhetoricae auctores habebantur Aristoteles Theo-
phrastus Hermagoras ecui maxime par atque aemulus uidetur
Athenaeus fuisse' ut refert Quintil. III 1, 16. Atque Herma-
gorae et Aristotelis praecepta passim in utriusque libris
cognoscuntur: conf. supra p. 109. 122 et quae adnotauimus ad
IV 49, 62: apud Ciceronem integras partes illius capitis de
inu. I 30, 46 ad uerbum ex Aristotelis rhetorica Π cap. 23
p. 1397 una cum exemplis translatas esse iam statuit Petrus
Victorius. Apparet rhetores illius temporis et Hermagorae
et Aristotelis praecepta in unum conflasse uariis usos ratio-
nibus neque scriptoris ad Her. neque Ciceronis opus artem
appellari posse Hermagoream Latine uersam. Longe aliam
doctrinam secutus erat M. Antonius qui auctore Quintil. ΠΙ
6, 45 tris status fecit his uerbis: ePaucae res sunt, quibus
ex rebus omnes orationes nascuntur: factum non factum, ius
iniuria, bonum malum.² Itaque tres illi status quos fecit
M. Antonius sunt coniecturalis iuridicialis tertius ille status
boni malique, qui genus deliberatiuum complectitur. Τέλος
δὲ ἑκάστοις τούτων ἕτερόν ἐστι, καὶ τρισὶν οὖσιν τρία, τῷ
μὲν συμβουλεύοντι τὸ συμφέρον καὶ βλαβερόν· ὁ μὲν γὰρ
προτρέπων ὡς βέλτιον συμβουλεύει, ὁ δὲ ἀποτρέπων ὡς
χεῖρον ἀποτρέπει (Arist. rhet. I cap. 3 p. 135810 21). Quem
Graecum auctorem Antonius secutus sit, traditum non est ——
Menedemum rhetorem Atheniensem Romae domi eius hospitem
exceptum fuisse Cicero narrat de or. I 19, 85 —- quisquis
tamen fuit ille, eadem ratione Athenaei de statibus doctrinam

