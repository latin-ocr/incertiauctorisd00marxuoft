PROLEGOMENA. 157

sese corrigere posse confidebat qua auctor Graecus artis ad
Her. Hermagorae. Nam, ut refert Quintil. III 6, 47, equattuor
fecit Athenaeus προτρεπτικὴν στάσιν uel παρορμητικήν, id
est exhortatiuum, qui suasoriae est proprius: συντελικήν, qua
coniecturam significari . . . apparet, ὑπαλλακτικήν, ea finitio
est, mutatione enim nominis constat, iuridicialem eadem ap-
pellatione Graeca qua ceteri usus. Sunt qui ὑπαλλακτικήν
translationem esse existiment' e. q. s. Quorum tres status
idem illi sunt quos Antonius fecit: quartum illum qui ὑπαλ-
λακτική appellatur, quem rectius a nonnullis translationem
esse existimari arbitror, eodem modo Antonius remouit sicuti
illi qui in Hermagora hunc statum reprehenderunt teste Cic.
de inu. I 11, 16 in quibus erat Graecus auctor scriptoris ad
Her. (I 11, 18) Fortunatiani (ΚΒΜ p. 89, 30) Albucii (Quintil.
III 6, 62).

Atque si quaeremus ubi terrarum artes illae duae Graecae
natae fuerint quas eodem loco confectas fuisse supra diximus
p. 123, certis signis uti licebit ad hanc quaestionem soluen-
dam. Primum de Ciceronis libris erit agendum. Qui quod
I 56, 109 Apollonii Rhodii dictum illud de quo supra dispu-
tauimus p. 124 attulit quod idem inuenitur in libro ad Her.
subtracto auctoris nomine, id certe nos ad Rhodum deducit in-
sulam celeberrimam litterarum sedem et nutricem. Hodie sunt
qui fere omnia eiusmodi studia Pergamo arbitrentur Romam
esse arcessita: illo uero tempore Pergamum quis studiorum
causa petierit non inuenio, Rhodi litteris eruditi esse perhiben-
tur Scipio Aemilianus (Cic. de rep. HI 35, 48), Q. Scaeuola
(de or. I 17, 75), Q. Metellus Numidicus cum Stilone (Liu.
per. 69), Ser. Sulpicius (Cic. Brut. 41, 151), M. Antonius orator
(de or. II 1, 3), Cicero ipse (Brut. 91, 316), Μ. Brutus (Auct.
de uir. illustr. 82, 1), C. Cassius (Dio Cass. XLVII 33), Cn. Pom-
peius (Plut. Pomp. 42), C. Caesar (Sueton. Caes. 4), T. Tor-
quatus (Cic. Brut. 70, 245), M. Fauonius (ad Att. ΙΙ 1, 9) alii.
Rhodii fuere clarissimi orbis terrarum qui illis temporibus
uixerunt litteratores Panaetius Posidonius Hecato philosophi
Apollonius ὁ μαλακός et Apollonius Molonis filius rhetores
quem a patre cognomen Ilsolooz duxisse cum alii tum Fabri-

cius biblioth. Graec. IV p. 273 edit. Harless. Norrmannus

