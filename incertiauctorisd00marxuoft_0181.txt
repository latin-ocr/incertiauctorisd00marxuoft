PROLEGOMENA. 159

ὃων περὶ τῶν τελῶν· εἰ γὰρ μηδ’ ὑμῖν αἰσχρὸν τὸ πωλεῖν,
μηδ’ ὑμῖν τὸ ὠνεῖσθαι. Sicuti rhetor ille, quid ad Her. IV
28, 38 Demosthenis uerba a Graeco rhetore exemplo pro-
posita πόλεμον εἰς τὴν Ἀττικὴν εἰσάγεις Αἰσχίνη πόλεμον
Ἀμφικτυονικόν ad eandem figuram explanandam ita mutauit:
(Tumultus, Gai Graece, tumultus domesticos et intestinos
conparas'‚ sine dubio erat Latinus uel Romanus, ita illum
qui Aristotelis illud exemplum Romano rhetori suppeditauit
Rhodium fuisse manifestum est. Qui neque nomen illud
neque res uidelicet finxit temere aut friuole‚ sed ex uita Rho-
diorum sumpsit. Nam Hermocreontis nomen in inscriptione
Rhodiaca saec. a. Ch. fere I etiamnunc exstat: conf. Bulletin
de corresp. Hellen. XIV 1890 p. 287 Caueri D1G2 169: et
quam scite Rhodius ille rhetor non τὰ τέλη appellarit, sed
ἐλλιμένιον illud Rhodiorum celeberrimum (Polyb. XXXI 7, 12)
facile quiuis intellegit.

In libris ad Her. uestigia Graecae originis ubique fere
deleta sunt. Tamen considerandum est quod IV 6, 9 Chares
ille Rhodius exemplo proponitur et scriptor IV 12, 17 Herennio
hoc pollicetur: ‘Haec qua ratione uitare possumus, in arte
grammatica dilucide dicemus.9 Qui locus cum idcirco me-
morabilis quod ibi primum ars quaedam grammatica in lit-
teris Latinis appellatur tum idcirco quia in ista rhetorica
doctrina res grammaticas cum rhetoricis artissime uidemus
fuisse consociatas: neque tamen reuera scriptorem artem gramn
maticam composuisse illo loco effecerim: conf. supra p. 95.
Atque si quaeres ubi terrarum prima ars grammatica nata
fuerit, omnes consentient primam τέχνην γραμματικήν Diony-
sium Thracem Rhodi composuisse in Praxiphanis patria prin-
cipis illius grammaticorum: si quaeres ubi terrarum studia
rhetorica cum grammaticis artissime fuerint coniuncta, Rho-
diorum litteratorum longe plurima afferri poterunt exempla.
Etenim quod Aurelium Opillium alios ueteres grammaticos
Romae et rhetoricam docuisse Suetonius auctor est de gr. 4,
eodem pacto Rhodi Ἀριστόδημος ille, qui auditorum in gra-
tiam Homerum Romanum fecerat, ἐρρητόρευε καὶ ἐν τῇ
Ῥόδῳ καὶ ἐν τῇ πατρίδι δύο σχολὰς συνεῖχε, πρωὶ μὲν τὴν
ῥητορικήν, δείλης δὲ τὴν γραμματικὴν σχολήν, sicuti Suetonio

