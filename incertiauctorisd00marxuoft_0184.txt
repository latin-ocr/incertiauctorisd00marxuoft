1 60 . PROLEGOMENA.

puero Princeps quidam nomine mane disserere, post meridiem
remoto pulpito declamare solebat (Strab. XIV p. 650) et
Cicero Philonis consuetudinem secutus ante meridiem dictioni
operam dabat, post meridiem philosophiae (Tusc.113‚ 9
RG IV p. 298, 5 W). Etiam Dionysius ille Thrax Aristarchi
cuius dictum laudatur ad Her. IV 28, 39 discipulus rhetoricae
operam dabat. Nam licet Doxopatro RG II p. 104, 7 fidem
deneges, scripsit ille περὶ ἐμφάσεως teste Clem. Alex. strom.
V 8, 45. Apollonium Molonem non solum rhetorem, sed
etiam grammaticum fuisse inde colligas, quod Homerum inter-
pretatus est et inclutus fuit sicut Aristodemus aporia quadam
soluta: quare laudatur ille apud Porphyrium quaest. Hom.
p. 126, 15 edit. HSchraderi, hic schol. Ven. A ad I 453.
Itaque Aristocles grammaticus Rhodius quin idem fuerit
atque rhetor ille apud Dionys. Halic. de Dinarch. cap. VIII
dubitare ego quidem nolim.

Praeterea tota illa praeceptorum sanitas et temperantia
Rhodiorum qui Atticorum similiores fuerint redolet institu-
tionem. Inter Graecos oratores plerumque in rhetoricae ad
Her. IV Demosthenes et Aeschines exemplo proponuntur: inter
poetas eximias fabulas Sophoclis, cuius fabulas post Alexandri
tempora Rhodi actas esse GKaibelius demonstrauit Herm.
XXIII p. 268, inuenire si studes usurpatas, εἴτε σοι Ἀντι-
γόνην εἰπεῖν φίλον οὐκ ἂν ἁμάρτοις εἴτε καὶ Ἠλέκτρανε
conf. adnot. ad IV 15, 21. 11, 16. Denique Atticorum illa
eruditio uel in exiguis quibusdam rebus dilucide apparet.
Veluti ad Her. III 15, 27 iubemur uti ‘pedis dexteri rara
subplusione’: unde apparet rhetorem illum iussisse oratorem
sinistro pede innisum proferre dexterum. Quod schema uide
quam pulchrum sit et anticum. Neque enim casu potest
factum esse quod celeberrimae* clarissimorum oratorum Atti-
corum statuae bene conseruatae Demosthenem dieo Vaticanum
(30 apud Helbigium) et Aeschinem Neapolitanum (1316 apud
Woltersium Friederichsii retractatorem) illud ipsum ostendunt
schema in GChristii historia litter. Graec.2 tab. V u. VI r.
commode delineatum. Stant enim prolato pede dextero in
hac re a Sophocle Laterano summopere diuersi. Sed hoc
Atticorum oratorum schema posteriores rhetores acriter casti-

